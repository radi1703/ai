<!DOCTYPE html>
<html lang="bg">
<head>
  <meta charset="UTF-8">
  <title>Обработка на естествен език</title>
  <link rel="stylesheet" href="style.css">
</head>
<body class="nlp-page">
  <header>
    <h1>Обработка на естествен език (NLP)</h1>
    <nav>
      <ul>
        <li><a href="index.html">Начало</a></li>
        <li><a href="ml.html">Машинно обучение</a></li>
        <li><a href="cv.html">Компютърно зрение</a></li>
        <li><a href="other.html">Други подобласти</a></li>
      </ul>
    </nav>
  </header>
  <main class="content-section">
    
    <img src="media/siri-alexa.gif" class="nlp-gif">


    <div class="text-content">
    <p>Обработката на естествен език (NLP) е друга подобласт на изкуствения интелект, която се занимава с изучаването и прилагането на техники и инструменти, които позволяват на компютрите да разпознават, разбират и генерират текст и реч, комбинирайки компютърна лингвистика, моделирането на човешкия език, машинното обучение и дълбокото обучение. 
        Историята на обработката на естествен език възниква през 50-те години, когато през 1950 година Алън Тюринг публикува статия, наречена „Изчислителна техника и интелект“, в която предлага това, което днес се нарича „Тест на Тюринг“, метод за оценка на това дали една машина може да проявява интелигентно поведение, равностойно на човешкото. За да премине успешно този тест, машината трябва да разбира и генерира човешки език, което поставя началото на изследванията в областта на обработката на естествен език.
        Моделите за обработка на естествен език работят като намират връзки между съставните части на езика, като например букви, думи и изречения, намиращи се в текстов набор от данни. Архитектурите за обработка на естествен език използват различни методи за предварителна обработка на данни, както и извличане на характеристики и моделиране. 
        Компютърната лингвистика, която обработката на естествен език съчетава с алгоритми за машинно обучение и дълбоко обучение, използва наука за данни, за да анализира езика и речта. Тя съставя два основни вида анализ: синтактичен анализ и семантичен. 
        Синтактичният анализ се занимава с определянето на значението на дума, фраза или изречение, като анализира синтаксиса. Семантичния анализ използва резултатите от синтактичния анализ, за да извлече значението на думите и така да го интерпретира в контекста на изречението. 
        Обработката на естествен език спомага за по-добрата комуникация и сътрудничество на хората с машините, като им позволява да комуникират на естествен човешки език. Това намира приложение в много сфери и индустрии, една от тези сфери е сферата на обслужването, където чатботове използващи обработка на естествен език, могат да обработват стандартни запитвания и въпроси, като по този начин освобождават служителите да се фокусират върху по-сложни задачи. Дигитални асистенти като Alexa и Siri също са примери за гласово разпознаване и синтез, използващи обработка на естествен език за интерпретиране и отговаряне на различни гласови команди. Те могат да помагат с голям брои от задачи като например, да търсят информация, да създават и напомнят за събития в календара, добавят продукти към онлайн кошница и други. 
        Анализът на чувствата представлява прилагане на техники за обработка на естествен език с цел да се изследват мненията и емоционалните реакции на хората към дадено събитие, продукт или явление, изразени чрез езика. Чрез разпознаване на настроението в дадено изказване, например дали клиент е написал положителен или отрицателен отзив за продукт, компаниите могат да получават ценна информация за мнението на своите клиенти за продукти и услуги. 
        Като недостатък на обработката на естествен език е, че обучението може да отнеме време ако е необходимо да се разработи модел с нов набор от данни,  без да се използва предварително обучен модел. Обучението може да отнеме седмици, дори повече ако новия набор от данни е по-голям, за да се постигне по-добра производителност. Друг недостатък на моделите използващи обработка на естествен език е, че понякога качеството и контролът на данните са ненадеждни или недостатъчни, което може да доведе до лоша производителност на модела, което от своя страна води до неточни прогнози. 
        Един от най-съществените недостатъци на обработката не естествен език е описан в статията „За опасностите от стохастичните папагали: Могат ли езиковите модели да бъдат твърде големи ? “ (2021), авторите Емили Бендър, Тимнит Гебру, Анджелина Макмилан – Мейджър и Маргарет Мичел разглеждат рисковете свързани с големите езикови модели. 
        В статията се подчертава, че такива модели често се обучават върху огромни,  и непроверени набори от данни, които да взети от интернет и съдържат различни социални отклонения, предразсъдъци и нежелано съдържание. Като резултат, езиковите модели възпроизвеждат тези проблеми и дори могат да ги засилят. Авторите призовават за по-внимателен подбор и документация на обучителните данни, също и за предварителна оценка на възможните въздействия на модела преди разработването му. Те също така подканват научните усилия да се насочат към по-етични и отговорни подходи, а не само към изграждането на все по-големи езикови модели.
        </p>
    </div>
    

    
  </main>
  
</body>
</html>